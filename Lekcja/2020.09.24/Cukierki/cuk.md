# Cukierki
Tata Krysi pracuje w cukierni. Każdego dnia przynosi do domu n pudełek z cukierkami. W i-tym pudełku znajduje się a<sub>i</sub> cukierków. Krysia może wybrać jedno z pudełek i o ile jest tam parzysta liczba cukierków, może je wszystkie zjeść. Jeżeli natomiast w wybranym pudełku jest nieparzyście wiele cukierków, trafiają one do brzuszka jej młodszego brata, Adasia. Które pudełko ma wybrać Krysia, aby zjeść jak najwięcej cukierków?
### Wejście
W pierwszej linii wejścia znajduje się liczba całkowita n (1 ≤ n ≤ 1000) oznaczająca liczbę pudełek z cukierkami. W następnej linii najduje się n pooddzielanych spacjami liczb a<sub>i</sub> (1 ≤ a<sub>i</sub> ≤ 100000) oznaczających liczby cukierków w kolejnych pudełkach.
### Wyjście
Program powinien wypisać jedną liczbę oznaczającą numer pudełka dającego Krysi najwięcej cukierków. W przypadku kilku tak samo korzystnych pudełek wskaż spośród nichto o najmniejszym numerze. Pudełka są ponumerowane od 1 do n.
### Przykład
Wejście
```
4
6 8 15 8
```
Wyjście
```
2
```
